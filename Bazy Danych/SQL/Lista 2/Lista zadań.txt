Lista zadań SQL 2 - zadania bez rozwiązań
Jeśli w zadaniu jest podane, że masz zadać zapytanie w konkretny sposób to tak zrób.


Zadanie 1
Podaj kody, imiona i nazwiska osób, które prowadziły jakiś wykład, ale nigdy  nie prowadziły żadnego seminarium (nie patrzymy, czy zajęcia były w tym samym  semestrze).

Zapisz powyższe zapytanie używając różnicy zbiorów. Czy potrafisz do tego celu użyć złączenia zewnętrznego?

Zadanie 2
Dla każdego przedmiotu typu kurs z bazy danych podaj jego nazwę oraz liczbę osób, które na niego uczęszczały. Uwzględnij w odpowiedzi kursy, na które nikt  nie uczęszczał – w tym celu użyj złączenia zewnętrznego (LEFT JOIN lub RIGHT JOIN).

Zadanie 3
Podaj kody, imiona i nazwiska wszystkich prowadzących, którzy w jakiejś prowadzonej przez siebie grupie mieli więcej zapisanych osób, niż wynosił limit max_osoby dla tej grupy. Do zapisania zapytania użyj GROUP BY i HAVING.

Zadanie 4
Podaj kody, imiona i nazwiska wszystkich osób, które chodziły na dowolne zajęcia z Algorytmów i struktur danych, a w jakimś semestrze późniejszym (o większym  numerze) chodziły na zajęcia z Matematyki dyskretnej. Za AiSD oraz MD uznaj  wszystkie przedmioty, których nazwa zaczyna się od podanych nazw. Zapisz to  zapytanie używając operatora IN z podzapytaniem.

Zadanie 5
Podaj nazwę przedmiotu podstawowego, na wykład do którego chodziło najwięcej różnych osób. Użyj w tym celu zapytania z GROUP BY i HAVING (z warunkiem używającym ponownie GROUP BY).

Zadanie 6
Dla każdego semestru letniego podaj jego numer oraz nazwisko osoby, która jako pierwsza zapisała się na zajęcia w tym semestrze. Jeśli w semestrze było kilka osób, które zapisały się jednocześnie: podaj wszystkie podaj tę o najwcześniejszym leksykograficznie nazwisku.

Zadanie 7
Jaka jest średnia liczba osób zapisujących się na wykład w semestrze letnim 2016/2017? Zapisz to zapytanie definiując najpierw pomocniczą relację (np. na liście from z aliasem), w której dla każdego interesującego cię wykładu znajdziesz liczbę zapisanych na niego osób).

Zadanie 8
Kto prowadzi w jednym semestrze wykład do przedmiotu i co najmniej dwie grupy innych zajęć do tego przedmiotu (nie muszą być tego samego typu)?


Zadanie 9
Podaj kody użytkowników, którzy uczęszczali w semestrze letnim 2016/2017 na  wykład z 'Baz danych' i nie uczęszczali na wykład z 'Sieci komputerowych', i  odwrotnie. Sformułuj to zapytanie używając instrukcji WITH, by wstępnie  zdefiniować zbiory osób uczęszczających na każdy z wykładów.


